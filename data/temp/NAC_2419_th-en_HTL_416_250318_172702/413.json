{
    "source": "th_TH",
    "target": "en_US",
    "text": "คอลเลกชันนี้ได้รับแรงบันดาลใจมาจากความงามอันบริสุทธิ์ดุจความงามจากสรวงสวรรค์ หรือ Ethereal Beauty เหมือนดังความฝันของเจ้าสาว ที่ถูกเนรมิตให้กลายเป็นความจริง เราจึงเลือกใช้วัสดุที่มีคุณสมบัติโปร่งแสง บางเบา เพื่อมอบรูปลักษณ์ที่ดูอ่อนโยน หวานละมุน เป็นรองเท้าเจ้าสาวแบบฉบับมาสเตอร์พีซที่อ่อนช้อยและสง่างามที่สุด นับเป็นผลงานอันวิจิตรเลอค่าผ่านฝีมือของช่างทำรองเท้ามากประสบการณ์\nหากคุณว่าที่เจ้าสาวกำลังมองหารองเท้าเจ้าสาวแสนงดงามในสไตล์โมเดิร์น ขอแนะนำให้รู้จักกับ ‘Celeste’ โดดเด่นด้วยดีไซน์ด้านหน้าทำจากผ้า Tulle ที่จับจีบอย่างประณีตบรรจง ซึ่งต้องอาศัยความพิถีพิถันในการตัดเย็บเป็นอย่างสูง ทั้งยังมีดีเทลพิเศษ เพิ่มความหรูหราเปล่งประกายด้วยคริสตัลแท้อันเลอค่า เปรียบดั่งความรักที่เปล่งประกายในวันแห่งความทรงจำอันแสนหวาน ดูหรูหรา สง่างามในทุกองศาได้ด้วยความสูงส้น 4 นิ้ว พร้อมมอบความสวยเด่นเกินใครให้แก่ว่าที่เจ้าสาวเช่นคุณ\nวัตถุดิบ: ผ้าไหมซาติน",
    "trans": "nan"
}