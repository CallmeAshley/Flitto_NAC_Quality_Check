{
    "source": "th_TH",
    "target": "en_US",
    "text": "นี่ไม่ใช่กรณีแรกที่แฟนคลับ K-Pop รวมตัวกันก่อความรุนแรงและมีพฤติกรรมกลั่นแกล้ง (Bullying) อย่างจงใจ ก่อนหน้านี้มีกรณีของไคล่า สมาชิกวง Pristine ที่ถูกวิจารณ์รูปร่าง (Bodyshaming) อย่างหนักจนทำให้ไคล่าเกิดภาวะวิตกกังวลและยุติบทบาทในวงไป หรือกรณีของเฉิน สมาชิกวง EXO ที่ถูกรวมรายชื่อเพื่อขับไล่ออกจากวงเพียงเพราะแต่งงาน สร้างครอบครัว\n‘ลีทึก’ สมาชิก Super Junior ออกมาเคลื่อนไหวโดยรีทวีตข้อความหนึ่งที่อ้างถึงเหตุการณ์เมื่อ 17 ปีก่อนที่แฟนคลับพยายามซื้อหุ้นและขับไล่ ‘เฮนรี่’ ออกจากวง Super Junior ในภายหลังลีทึกได้ลบโพสต์นั้นออกไป แต่แฟน ๆ ก็รับรู้ได้ว่าศิลปินเองก็ไม่พอใจกับการกระทำเช่นนี้",
    "trans": "nan"
}